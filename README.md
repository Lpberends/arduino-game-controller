# arduino-game-controller
In deze 3 periodes zijn wij bezig geweest met een Arduino Leonardo omzetten tot een gamecontroller voor de game die wij vorig jaar gemaakt hadden. Het idee hierbij is dus dat wij een controller maken met behulp van een Arduino en ervoor zorgen dat met de Arduino de game kan worden gespeeld. Hiervoor hadden wij specifiek een Leonardo nodig aangezien wij moesten werken met een "Keyboard Library". Een Arduino met een keyboard library zorgt ervoor dat je bepaalde inputs van je keyboard kan automatiseren.

# Wat is een Arduino
Een Arduino is een zeer kleine computer die geprogammeerd kan worden om signalen door te sturen naar de chip en dit via deze chip om te zetten naar uitgaande signalen. Hiermee kun je dus aan talloze projecten starten. Dit maakt het mogelijk bepaalde processen automatisch te sturen. Eenvoudig gezegd is een Arduino een besturingssysteem waarbij de uitgangen reageren volgens de programmering en afhankelijk van de ingangen. Een Arduino kun je laten werken door gebruik te maken van software en hardware en zo kan de Arduino reageren op zijn omgeving. Dus beide, software en hardware van de Arduino zijn makkelijk te gebruiken. De Arduino programeertaal is een aangepaste versie van C++. C++ is een erg geschikte programmeertaal om codes te schrijven voor een microcontoller, ook zou je hiervoor Python kunnen gebruiken. De Arduino bestaat uit een circuit board en een Arduino IDE. Om de Arduino te laten doen wat je het wilt laten doen moet je de Arduino programmeren. Hiervoor kun je de Arduino IDE gebruiken. Het is een software die het mogelijk maakt om in een taal te schrijven die de Arduino begrijpt. De code kun je dus schrijven in een Arduino IDE en zo eenvoudig uploaden naar de Arduino. Een Arduino wordt tegenwoordig veel gebruikt voor Internet of Things (IoT) toepassingen. Een Arduino kan je verbinden met het internet, daardoor kan je slimme apparaten maken, alhoewel we voor ons project de Arduino niet hoeven te verbinden met het internet. De arduino is een geweldig apparaat dat het mogelijk maakt om vrijwel alles te maken van de meest interactieve projecten tot robots en zo veel meer.

# Leren met een Arduino omgaan
De Arduino bestuur je met een code die altijd als basics "void setup" en "void loop" in de code heeft staan. Dit zorgt ervoor dat je code de hele tijd opnieuw wordt gelezen en uitgevoerd. Het eerste wat we deden waren kleine testjes met een lampje te laten branden om een beetje een gevoel te krijgen hoe de code taal van de Arduino werkte met C++. Daarna hebben we gekeken hoe keyboard Libraries werken en wat de beste manier van coderen was om de arduino de inputs te laten lezen.


# De C++ code
In het bestand onder de README.md file staat onze code die wij gebruiken voor de arduino. Deze code is gemaakt gebaseerd op de 2 pushbuttons die wij gebruiken om naar links en naar rechts te gaan in het spel. Dit werkt doordat we aan hebben gegeven dat wanneer je 1 van de 2 knoppen indrukt hij een waarde geeft dat op links ("a") is en op rechts ("d") is. wanneer geen van beide knoppen ingedrukt zijn zal er geen waarde aangegeven worden en zal de arduino niks uitzenden. Relatief simpel dus, maar toch zijn we tegen nogal wat problemen aangelopen.

# Problemen en Oplossingen
Ons eerste probleem was, hoe zet je alles zo goed mogelijk in elkaar. Hier spreken we natuurlijk over de connectie tussen de arduino en de pushbuttons. Na wat research te doen over Arduino's aan breadboards te koppelen waren we al snel van dat probleem af. De code was instabiel wij gebruikte eerst inputs als "Left_Arrow" en "Right_Arrow", maar dit werd door de arduino gelezen als "=" en "L". daarom hebben wij de code aangepast om inplaats daarvan "a" en "d" te lezen als inputs. Ook kwamen wij langs een probleem waar de arduino soms beide inputs las op 1 press. Dit kwam doordat we de reset op hetzelde moment hadden en geen apparte codelines hadden gezet voor de Keyboard.Release van beide buttons (je kan zien in de code dat we dat nu wel hebben). De code werkte je kon het spel van vorigjaar er mee spelen, maar de bedrading zat niet helemaal lekker. Laurens probeerde dit optelossen door de rechter button van pin 12 naar pin 13 te verplaatsen. Hierdoor begon de Arduino zelfs zonder iets in te drukken beide inputs te geven. dit hadden we opgelost door een lege code op de arduino te zetten en de oude code met de rechter button weer op pin 12 er weer op te zetten.

# Conclussie van ons Project
We hebben alle 3 genoten terwijl wij aan dit project werkten. Vorig jaar werkte wij met de code taal Javascript en C++ is daar op sommige delen mee te vergelijken en sommige juist totaal niet. Zo hebben wij gemerkt dat aangezien je op een Arduino, maar 1 programma kan loopen het op hele andere manier gebruikt zal worden dan bvb javascript. Het concept van een Arduino als videogamecontroller, was iets dat eigenlijk meteen in ons hoofd opkwam toen we hoorde dat we met een micro controller bezig gingen. We zijn erachter gekomen dat het zeker kan met een beetje inzet. We hebben veel geleerd over de arduino en de code taal die daarbij hoort C++. Persoonlijk zou ik zelf (Laurens) nog wel vaker bezig willen gaan met Micro controllers.

# De Game Van Vorig jaar
Hierbij is een link naar ons vorige project waar je de controller voor kan gebruiken: (de game) https://themeeuw.github.io/Informatica/Index.html 
